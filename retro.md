**Start, Stop, Continue, More of, Less of Wheel** on ryhmän koosta riippuen noin 10-25 minuutin kestoinen tilaisuus, 
jossa kuluneen sprintin asioita tarkastellaan viiden kategorian pohjalta: 1) *start*, 2) *stop*, 3) *continue*, 4) *more of* ja 5) *less of*.
Tarkoituksena on, että tiimi pohtii yhdessä, mitä asioita 1) olisi hyvä ottaa työn alle, 2) ei kannata enää jatkaa, 3)
kannattaa jatkaa, 4) pitäisi tehdä enemmän ja 5) pitäisi tehdä vähemmän. Retrospektiivin tuloksena syntyy ympyrän muotoinen kuvio, 
jonka sektoreita ovat edellä mainitut viisi kategoriaa. 

**Glad, Sad, Mad** on korkeintaan 60 minuutin kestoinen retrospektiivitilaisuus, jossa osallistujat listaavat sprintin aikana 
esille tulleita asioita kolmeen ryhmään: *glad*, *sad* ja *mad*. Nimensä mukaisesti *glad* viittaa asioihin, jotka on koettu positiivisina,  *sad* - negatiivisina ja *mad* - ärsyttävinä. Lueteltavat asiat voivat liittyä sprintin kulkuun, ryhmään toimintaan tai laajemmin esimerkiksi kanssakäymiseen
projektin sidosryhmien kanssa. 